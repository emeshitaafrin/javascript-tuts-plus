### ভ্যারিয়েবল কী?
ভ্যারিয়েবল মানে হচ্ছে এমন কিছু একটা যেখানে কোন ডেটা ষ্টোর করে রাখা হয়। উদাহরণ স্বরূপ তোমার বাসার ফ্রীজ, মনে কর তুমি ফ্রীজে মুরগির মাংস রান্না করে সংরক্ষণ করে রাখছ যাতে সেগুলো প্রয়োজন হলে বের করে অল্প সময়ে রেডি করে খেতে পার। তো এইযে তুমি মুরগি শুধুমাত্র একবারেই রান্না করে সংরক্ষণ করে রাখছ কিন্তু সেটা বার বার বের করে খেতে পারছ। ঠিক সেভাবেই প্রোগ্রামি লেখার সময় তুমি কোন ডেটা ষ্টোর করে রাখতে পার যেটা বার বার সেখান থেকে এক্সেস করতে পারবে, আর এই ডেটা যেখানে ষ্টোর বা সংরক্ষণ করে রাখবে সেটাকেই প্রোগ্রামিংয়ে ভ্যারিয়েবল বলে। 
